---
title: به چالش کشیدن خود
tags:
  - خود
  - چالش
draft: false
---
همیشه فکر می‌کردم خوندن نوشتن‌های قدیمی خجالت‌آوره. چون از وقتی که اون‌هارو نوشتم، نظرم نسبت به مطالبش خیلی تغییر کرده. اما اگه نوشته‌های دوسال پیش رو بخونی و اگه تاریخ نوشتنشون رو یادت نباشه، ممکنه هیچ‌وقت نفهمی دیروز نوشتیشون یا دو سال پیش.
آدم باید همیشه خودش رو در معرض چالش‌های مختلفی بذاره. کسی که چالشی تو زندگیش نداشته باشه هیچ‌وقت نمی‌فهمه توانایی‌هاش چقدره.
چالش می‌تونه هرچیزی باشه. یادگرفتن زبان جدید. عوض کردن آدمای دور و برت. روبه‌رو شدن با مطالبِ مخالف عقایدت. یادگرفتن مهارت‌های جدید. تمرین صحبت کردن تو اجتماع.
این چالش‌ها ممکنه برای هرکسی متفاوت باشه؛ اما باید جوری باشه که انجامش برامون سخت باشه. بار روانی و جسمی داشته باشه.
باید خودمون رو به چالش بکشیم تا بفهمیم چقدر توانایی ذهنی و جسمی داریم. چه کارهایی ازمون برمیاد. همیشه باید این کنجکاوی و ولع رو داشته باشیم تا حد نهایی توانایی خودمون رو بفهمیم. بنظرمم هر کس یه ماکسیممی برای توانایی‌های خودش داره و معتقد به این نیستم که همه می‌تونن به هرموفقیتی که بخوان برسن.
درواقع با به چالش کشیدن خودمون می‌خواهیم بفهمیم که اون حد نهایی برای ما کجاست. شاید هدفمون از زندگی همین باشه.